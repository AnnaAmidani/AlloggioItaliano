<html>
<head></head>
<body>

<b>Alloggio Italiano</b> &egrave; un portale di consultazione gratuita
dove potrete scoprire <b><u>circa 40 mila strutture ricettive
extra-alberghiere</u></b> sparse per tutto il territorio italiano, catalogate
in base alla loro collocazione (<i>regione</i>, <i>provincia</i>, <i>comune</i>
oppure <i>distretto territoriale</i>), alla loro tipologia (<i>affittacamere</i>,
<i> agriturismo</i>, <i>bed and breakfast</i>, <i>ostello</i>, <i>rifugio</i>),
e la cui ospitalit&agrave; potrete richiedere attraverso alcuni contatti di base
(<i>indirizzo</i>, <i>telefono</i>, <i>cellulare</i>, <i>fax</i>, <i>sito internet</i>,
<i>email</i>). I dati cos&igrave; ordinati su Alloggio Italiano provengono da
elenchi di pubblico dominio e possono contenere omissioni e inesattezze, mentre
altri dati non ancora in nostro possesso possono soltanto essere inseriti
direttamente dagli stessi gestori delle strutture ricettive (quali le loro
<i>caratteristiche</i>, i loro <i>servizi</i>, la loro <i>descrizione</i> e la loro
<i>disponibilit&agrave;</i>).<br/><br/>Oltre a ci&ograve;, Alloggio Italiano fornisce
informazioni relative a <i>eventi e spettacoli</i>, <i>feste e fiere</i>, <i>mostre e musei</i>,
<i>corsi e percorsi</i>, che vengono organizzati nelle innumerevoli localit&agrave; italiane
e della cui presenza gli stessi gestori delle strutture extra-alberghiere nel loro interesse
sono invitati a dar rilievo (la notizia dell'attivit&agrave; culturale viene infatti attribuita
alla struttura che la pubblica), sempre attraverso le apposite pagine del portale Alloggio Italiano,
di modo che i loro potenziali ospiti possano reperirle attraverso il motore di ricerca interno,
a esse dedicato, e decidere quindi di volta in volta come muoversi sul territorio nazionale
non solo in relazione ai luoghi ma anche alle proprie passioni o curiosit&agrave;.<br/><br/>
Sebbene vengano escluse da questo portale tutte quelle strutture che non soddisfano le condizioni
di ospitalit&agrave; extra-alberghiera di breve periodo (come hotel, alberghi, campeggi, case
vacanza, residence, villaggi turistici e simili), &egrave; possibile che allo stato attuale
rimangano da accertare le reali caratteristiche di alcune tra le strutture gi&agrave; presenti
nei nostri elenchi e di altre che dovranno ancora essere inserite.
L'attuale ambiguit&agrave; nel riuscire a distinguere nel web tra strutture
extra-alberghiere e strutture alberghiere nasce sostanzialmente dal fatto che le prime
si stanno offrendo con sempre maggiore capacit&agrave; propositiva verso una crescente clientela,
un tempo destinata all'esclusivit&agrave; d'esercizio delle seconde. In alcuni casi, queste ultime comunicano
di offrire anch'esse, per esempio, un servizio &quot;bed and breakfast&quot; (quale esso effettivamente &egrave; in qualsiasi struttura
ricettiva):
l'utente pu&ograve; essere pertanto indotto a confondere tra &quot;servizio di bed and breakfast&quot; e &quot;struttura bed and breakfast&quot; vera e propria,
per legge gestita all'interno di un'abitazione privata in cui dimora anche il proprietario.<br/><br/>
Invitiamo pertanto i gestori a verificare l'esistenza della propria struttura extra-alberghiera
all'interno del portale Alloggio Italiano attraverso l'apposito motore di ricerca interno e a richiederci via <a href="View/mailForm.jsp">e-mail</a>
le relative login e password necessarie per l'inserimento degli ulteriori dati a completamento delle informazioni
e all'eventuale modifica di quelle esistenti e qui gi&agrave; pubblicate.
Nel caso in cui, dopo una semplice ricerca, la struttura extra-alberghiera non risultasse presente in questi elenchi,
il gestore pu&ograve; procedere in completa autonomia alla registrazione e alla compilazione dei campi obbligatori
e di quelli che ritiene utili per comunicare agli utenti le caratteristiche della propria struttura,
oltrech&egrave; delle attivit&agrave; culturali programmate nelle vicinanze.<br/>
Nel caso in cui, invece, la vostra struttura fosse presente in questi elenchi ma non rientrasse nella categoria extra-alberghiera,
fosse sprovvista di camere, ospitasse soltanto per un minimo di una settimana, avesse cessato l'attivit&agrave; o semplicemente
non volete che compaia, potete richiederne la cancellazione via <a href="View/mailForm.jsp">e-mail</a>.
<br/><br/>
<b>Affittacamere:</b>
Gli Affittacamere sono strutture ricettive composte da non pi&ugrave; di sei camere, con una capacit&agrave;
ricettiva non superiore a 12 posti letto, ubicate in non pi&ugrave; di due appartamenti ammobiliati in uno stesso stabile,
nelle quali sono forniti alloggio ed eventualmente altri servizi complementari.
<br/>
<b>Agriturismo:</b>
Concepito come strumento di crescita e di valorizzazione dell`attivit&agrave; a integrazione del reddito,
l`Agriturismo &egrave; una forma di ospitalit&agrave; in alloggi rurali presso un`azienda agricola che deve somministrare
pasti e bevande costituiti prevalentemente da prodotti propri e di aziende agricole della zona e che pu&ograve;
organizzare anche attivit&agrave; ricreative, culturali, escursionistiche, formative, di pratica sportiva,
finalizzate alla valorizzazione del territorio e del patrimonio rurale, dal pernottamento alla ristorazione,
dalle fattorie didattiche alle degustazioni di prodotti tipici.
<br/>
<b>Bed and Breakfast:</b>
I Bed and Breakfast, comunemente abbreviati B&amp;B, sono una forma di alloggio turistico informale,
a carattere saltuario o per periodi stagionali ricorrenti, gestita da proprietari di abitazioni in alcune stanze libere,
con bagno privato o in comune, e include il pernottamento e la prima colazione.
Il numero di stanze (spesso non pi&ugrave; di tre) e di posti letto (spesso non pi&ugrave; di sei) adibiti al servizio
&egrave; regolato da leggi regionali e varia a seconda della regione di appartenenza.
La colazione &egrave; spesso composta di cibi preconfezionati, poich&eacute; i B&amp;B non sono autorizzati a preparare,
manipolare e servire alimenti.
Il servizio comprende la pulizia quotidiana della camera e dei bagni, biancheria pulita in camera e in bagno, riscaldamento,
energia elettrica, acqua calda e fredda.
<br/>
<b>Ostello:</b>
Gli Ostelli sono grandi strutture ricettive a basso prezzo gestite da enti pubblici, associazioni o enti religiosi operanti
senza scopo di lucro per il conseguimento di finalit&agrave; sociali, culturali, religiose o sportive.
Gli Ostelli sono attrezzati per il soggiorno e il pernottamento di numerose persone, anche nella stessa camera,
soprattutto di giovani o gruppi di giovani con accompagnatori.
Gli Ostelli possono anche essere dotati di particolari strutture che consentano il soggiorno autogestito di gruppi,
secondo autonome modalit&agrave; organizzative.
<br/>
<b>Rifugio:</b>
I Rifugi sono strutture idonee a offrire ospitalit&agrave; e ristoro in zone isolate di montagna raggiungibili
attraverso mulattiere, sentieri, ghiacciai, per periodi limitati nell`anno, in luoghi favorevoli ad ascensioni ed escursioni.
I Rifugi possono essere gestiti da enti pubblici o associazioni operanti nel settore dell`alpinismo, nonch&eacute; da privati.

</body>
</html>
